<html>
<head>
<title>Werry / Werrij-stamboom: tot welke tak behoor ik?</title>
</head>

<STYLE> 
body{ 
scrollbar-base-color: #006666;
scrollbar-arrow-color: #003333;
scrollbar-shadow-color: #006699;
scrollbar-face-color: #669999;
scrollbar-highlight-color: #FFFFFF;
} 
</STYLE> 

<body bgcolor="#FFFFFF">
<p>&nbsp;</p>
<div id="Layer1" style="position:absolute; width:481px; z-index:1; left: 0; top: 0; height: 1351px"> 
  <table border=0 cellpadding=0 cellspacing=0 width="481">
    <tr> 
      <td width=9 height=12></td>
      <td width=393 height="12"></td>
      <td width=9 height="12"></td>
    </tr>
    <tr> 
      <td width="12" height="1338"></td>
      <td width=481 valign=top align=left height="1338"> 
        <p><font face="Verdana, Arial, Helvetica, sans-serif" color="#006666" size="2">Als 
          ze in Kerkrade horen dat je familienaam Werry is, dan wordt meteen daarop 
          de vraag gesteld: "Van welke Werry? Die van Spekholzerheide?" <br>
          Meestal bedoelen ze dan de Werry's van de Pleinstraat, want die hadden 
          vroeger een winkel, of de Werry's van de Drievogelstraat, want die hadden 
          een garage (autowerkplaats). <br>
          Dat was de middenstand van Spekholzerheide en die waren dus bekend. 
          </font></p>
        <p><font face="Verdana, Arial, Helvetica, sans-serif" color="#006666" size="2">Helaas, 
          daar stammen we niet van af en dus zijn we ook niet bekend. Overigens, 
          Spekholzerheide is een van de Kerkraadse wijken. <br>
          Hoewel we zelf graag de puntjes op de i zetten en erop letten dat men 
          onze familienaam correct schrijft, namelijk met ij, <br>
          zullen we voor het gemak in onze uiteenzetting toch alleen nog spreken 
          over Werry met y. Over de juiste schrijfwijzen van de verschillende 
          Werry's moet u te zijner tijd maar onze stamboom raadplegen. </font></p>
        <p><font face="Verdana, Arial, Helvetica, sans-serif" color="#006666" size="2">Alle 
          Werry's die we op onze speurtocht zijn tegengekomen, kun je grofweg 
          onderverdelen in twee, of eigenlijk drie hoofdtakken: </font></p>
        <p><font face="Verdana, Arial, Helvetica, sans-serif" color="#006666" size="2">Onze 
          eerder genoemde stamvader <b>Claes Werry</b>, had twee zonen die voor 
          nageslacht hebben gezorgd: <br>
          de eerste - <b>Petrus Aegidius</b> - woonde in Spekholzerheide en is 
          verantwoordelijk voor het bestaan van alle Kerkraadse Werry's; <br>
          de tweede - <b>Michael</b> - trok naar Simpelveld en heeft daar nog 
          kinderen gekregen, maar naar alle waarschijnlijkheid is die tak uitgestorven. 
          Dat moet trouwens nog worden uitgezocht … </font></p>
        <p><font face="Verdana, Arial, Helvetica, sans-serif" color="#006666" size="2">Deze 
          Petrus Aegidius kreeg verschillende zonen en een paar heb ik helaas 
          niet meer terug kunnen vinden. Mogelijk zijn ze vertrokken naar onze 
          oosterburen, want in het grensgebied rond Kerkrade (omgeving Aken / 
          Herzogenrath) wonen ook behoorlijk wat Werry's. We zijn er nog niet 
          aan toegekomen om dat te onderzoeken, ook al vanwege de Duitse "Datenschutz", 
          die het de amateur-genealoog niet echt gemakkelijk maakt om aan stamboomonderzoek 
          te doen. <br>
          Bij deze een oproep aan Duitse naamgenoten om ons aan gegevens te helpen. 
          </font></p>
        <p><font face="Verdana, Arial, Helvetica, sans-serif" color="#006666" size="2">Maar 
          de belangrijkste zonen voor onze stamboom zijn : <br>
          <b>Laurentius</b> (geb.1759) en <b>Joannes Nicolaus</b> (geb.1774). 
          </font></p>
        <p><font face="Verdana, Arial, Helvetica, sans-serif" color="#006666" size="2"><b>I</b> 
          <br>
          Van Laurentius stammen de Werry's van de Pleinstraat af <br>
          (<b>Werry-Krekels</b>), evenals de bij velen bekende kapelaan Werry 
          (†1964). </font></p>
        <p><font face="Verdana, Arial, Helvetica, sans-serif" color="#006666" size="2">Joannes 
          Nicolaus zorgde op zijn beurt ook weer voor twee verschillende takken 
          Werry's: </font></p>
        <p><font face="Verdana, Arial, Helvetica, sans-serif" color="#006666" size="2"><b>II 
          </b><br>
          De afstammelingen van <b>Jean Mathieu</b> (geb.1807): Deze had maar 
          liefst 6 zonen, maar daarvan is er slechts één in Kerkrade blijven wonen. 
          Van de overige 5 zonen weet ik van sommige dat ze richting Duitsland 
          zijn vertrokken, de rest heb ik niet meer terug kunnen vinden. <br>
          Van de jongste zoon, <b>Kaspar Lodewijk</b> (geb.1849) - nader aangeduid 
          als de tak <b>Werry-Hoffmans</b> - stammen de Werry's van de Drievogelstraat 
          af (<b>Werry-Knubben</b>), evenals de Werry's die naar resp. Luik en 
          Lourdes zijn vertrokken. </font></p>
        <p><font face="Verdana, Arial, Helvetica, sans-serif" color="#006666" size="2"><b>III</b> 
          <br>
          De vier zonen van <b>Peter Joseph</b> (geb.1815) waren allemaal schoenmaker 
          van beroep en vestigden zich respectievelijk <br>
          te Kerkrade-dorp (<b>Werry-Hinskens</b> en <b>Werry-Rosenbom</b>), <br>
          te Herzogenrath (<b>Werry-Jansen</b>) en <br>
          te Eygelshoven (<b>Werry-Thevissen</b>). </font></p>
        <p><font face="Verdana, Arial, Helvetica, sans-serif" color="#006666" size="2">Van 
          deze laatste, Mathijs Joseph (geb.1858) - ook wel bekend als "d'r boa 
          va Egelse" (boa = veldwachter) - stammen de Werry's uit Nieuwenhagen, 
          Schaesberg, Ubach over Worms en Ulestraten af. </font></p>
        <p><font face="Verdana, Arial, Helvetica, sans-serif" color="#006666" size="2">Van 
          het echtpaar Werry-Hinskens emigreerde een zoon, <b>Hugo</b>, naar Canada, 
          waarvan de nakomelingen verspreid over Canada en de Verenigde Staten 
          wonen.</font></p>
        <p><font face="Verdana, Arial, Helvetica, sans-serif" color="#006666" size="2">Overigens, 
          ons vindt u eveneens onder de nakomelingen van het echtpaar Werry-Hinskens.</font></p>
        <table width="400" border="0" cellspacing="0" cellpadding="0">
          <tr valign="bottom"> 
            <td width="365"> 
              <div align="right"><font face="Verdana, Arial, Helvetica, sans-serif" size="2" color="#006666"><b>omhoog</b></font></div>
            </td>
            <td width="30"> 
              <div align="right"><a href="tak.html"><img src="../../images/pijl_up.gif" width="21" height="20" border="0" alt="klik hier"></a></div>
            </td>
          </tr>
        </table>
        
      </td>
      <td width="12" height="1338"></td>
    </tr>
  </table>
</div>

</body>
</html>
